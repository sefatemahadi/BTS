আল্লাহর নামে আর অখণ্ড পাকিস্তান রক্ষার অজুহাতে ঢাকা আজ ধ্বংসপ্রাপ্ত ও ভয়ের নগরী।

তবে সন্দেহ নেই যে ট্যাংকের মদদপুষ্ট সৈন্যদল শহর ও অন্যান্য লোকালয় নিয়ন্ত্রণ করছে এবং তাদের বিরুদ্ধে প্রতিরোধ খুব কমই।

সৈন্যদের দেখে মনে হচ্ছে পূর্ব পাকিস্তানের ৭ কোটি ৩০ লাখ মানুষের ওপর তাদের নিয়ন্ত্রণ প্রতিদিনই সুপ্রতিষ্ঠিত হচ্ছে।

ছাত্রদের হত্যা করা হয়েছে তাদের বিছানায়, কসাই নিহত হয়েছে তার ছোট্ট দোকানটিতে, নারী ও শিশু ঘরের ভেতর জীবন্ত দগ্ধ হয়েছে, হিন্দু ধর্মাবলম্বী পাকিস্তানিদের একসঙ্গে জড়ো করে মারা হয়েছে, বাড়িঘর-বাজার-দোকানপাট জ্বালিয়ে দেওয়া হয়েছে আর পাকিস্তানি পতাকা উড়ছে সব ভবনের শীর্ষে।

সরকারি সৈন্যদের দিকে হতাহতের সংখ্যা স্পষ্ট নয়। তবে শোনা যাচ্ছে, একজন অফিসার নিহত এবং দুজন সৈন্য আহত হয়েছে।
