বর্ষা নিয়ে আতঙ্কে কক্সবাজারের উখিয়া ও টেকনাফের ৩৪টি আশ্রয়শিবিরের কয়েক লাখ রোহিঙ্গা শরণার্থী।
এর সত্যতা নিশ্চিত করে কক্সবাজারের শরণার্থী ত্রাণ ও প্রত্যাবাসন কমিশনার (অতিরিক্ত সচিব) মোহাম্মদ আবুল কালাম গতকাল শনিবার প্রথম আলোকে বলেন, গত বছরের বর্ষা মৌসুমেও পাহাড়ধসের ঝুঁকিতে থাকা ১৫ হাজারের বেশি রোহিঙ্গা পরিবারকে নিরাপদ স্থানে সরিয়ে আনা হয়েছিল।
উখিয়ার কুতুপালং, কুতুপালং ফাইভ-ডি, মধুর ছড়া, জুমশিয়া, লম্বাশিয়া, বালুখালী রোহিঙ্গা শিবির ঘুরে দেখা গেছে, সাম্প্রতিক সময়ে হওয়া বৃষ্টিতে পাহাড়ের ঢালুতে তৈরি অসংখ্য ঘরবাড়ির তলার মাটি সরে গেছে। কিছু ঘর হেলে পড়েছে।
খালের দুই পাশের ৫০ থেকে ১০০ ফুট উচ্চতার কয়েকটি পাহাড় নিয়ে গড়ে ওঠে মধুর ছড়া আশ্রয়শিবির, এ শিবিরের বাসিন্দা প্রায় তিন লাখ।
সন্ধ্যার পর অন্ধকার শিবিরে মাদক বিক্রির হাট বসে, এসবের সঙ্গে যোগ হয়েছে পাহাড়ধসের আতঙ্ক।
বন বিভাগের তথ্য মতে, ৩৪টি আশ্রয়শিবির তৈরির বিপরীতে উখিয়া ও টেকনাফের প্রায় ৮ হাজার একর বনভূমি উজাড় হয়েছে।
কক্সবাজারের শরণার্থী ত্রাণ ও প্রত্যাবাসন কমিশনারের কার্যালয় কর্মকর্তারা বলছেন, রোহিঙ্গা প্রত্যাবাসন সহসা শুরু হওয়ার লক্ষণ দেখা যাচ্ছে না।
