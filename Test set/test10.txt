আদালতে মারা গেলেন মিসরের সাবেক প্রেসিডেন্ট মোহাম্মদ মুরসি। 
মিসরের প্রথম গণতান্ত্রিকভাবে নির্বাচিত প্রেসিডেন্ট মোহাম্মদ মুরসি মারা গেছেন। 
আজ সোমবার মিসরের আদালতের মধ্যে তিনি মারা যান।
বার্তা সংস্থা রয়টার্স মিসরের রাষ্ট্রীয় টেলিভিশনের বরাত দিয়ে এ সংবাদ জানিয়েছে। 
সংবাদে বলা হয়, আদালতে মুরসির বিচার চলাকালে হঠাৎ জ্ঞান হারিয়ে পড়ে যান এর কিছুক্ষণ পরেই তিনি মারা যান।
মোহাম্মদ মুরসি মুসলিমপন্থী দল মুসলিম ব্রাদারহুডের ওপরের সারির নেতা ছিলেন।
তিনি ২০১২ সালে জনগণের ভোটের মধ্য দিয়ে মিসরের প্রথম গণতান্ত্রিক প্রেসিডেন্ট হিসেবে দায়িত্ব পান। 
তবে ক্ষমতার এক বছরের মাথায় ২০১৩ সালে তাঁর বিরুদ্ধে গণবিক্ষোভ শুরু হয়। 
এই বিক্ষোভের সুযোগ নিয়ে মিসরের সেনাবহিনীর মুরসিকে ক্ষমতাচ্যুত করে।
এরপর মিসরের আদালত মুরসিকে সাত বছরের কারাদণ্ড দেন। 
সে সময় মুরসির বিরুদ্ধে অভিযোগ করা হয়, ২০১২ সালের প্রেসিডেন্ট নির্বাচনে তিনি ভুল তথ্য দিয়েছিলেন।
