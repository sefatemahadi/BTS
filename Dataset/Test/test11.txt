মৌলভীবাজারের কুলাউড়া উপজেলার বরমচাল এলাকায় রেলপথের একটি কালভার্ট ভেঙে ঢাকাগামী উপবন এক্সপ্রেসের কয়েকটি বগি খালে পড়ে যায়  এতে রেলে থাকা বেশ কয়েকজন যাত্রীর হতাহতের আশঙ্কা রয়েছে। 
তাৎক্ষণিকভাবে হতাহতের সংখ্যা জানা যায়নি,রোববার দিবাগত রাত সাড়ে ১১টায় এ দুর্ঘটনা ঘটে।
সিলেট আখাউড়া রেলপথের শমশেরনগর স্টেশন সূত্রে জানা যায়, রাত সাড়ে ১১টার দিকে ঢাকগামী আন্তনগর উপবন এক্সপ্রেস ট্রেন বরমচার স্টেশন অতিক্রম করে কুলাউড়া আসার পথে রেলপথের একটি কালভার্ট ভেঙে পেছনের কয়েকটি যাত্রীবাহী বগি খালে পড়ে যায়। 
এ ঘটনায় বেশ কিছু যাত্রী হতাহত হয়েছেন। 
ঘটনার পর থেকে সিলেটের সঙ্গে সারাদেশের রেল যোগাযোগ বন্ধ রয়েছে।
শমশেরনগর স্টেশন মাস্টার কবির আহমদ ঘটনার সত্যতা নিশ্চিত করে বলেন, এ দুর্ঘটনায় পুরো তথ্য এখনই জানানো না গেলেও বেশ কয়েকজন যাত্রী হতাহত হওয়ার আশঙ্কা রয়েছে।
আজ সোমবার সকালে এই তদন্ত কমিটি গঠন করেছে বাংলাদেশ রেলওয়ে কর্তৃপক্ষ, রেলওয়ের মহাপরিচালক কাজী মো. রফিকুল আলম প্রথম আলোকে এই তথ্য জানান।
রফিকুল আলম বলেন, উপবন এক্সপ্রেস ট্রেন দুর্ঘটনার কারণ জানতে চার সদস্যের একটি তদন্ত কমিটি গঠন করা হয়েছে। 